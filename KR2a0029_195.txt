# -*- mode: mandoku-view; -*-
#+TITLE: 舊五代史
#+DATE: 2015-08-24 22:21:27.852152
#+PROPERTY: ID KR2a0029
#+PROPERTY: BASEEDITION WYG    
#+PROPERTY: JUAN 卷九十七攷證
<pb:KR2a0029_WYG_195-1a>¶
　舊五代史巻九十七攷證¶
晉列傳十二范延光傳改封高平郡王　案歐陽史作¶
　東平郡王¶
延光謂門人李式曰　歐陽史作謀於副使李式¶
楊光逺傳唐天成中以明宗改御名為亶以偏傍字犯¶
　之始改光逺　案是書唐紀清泰二年楊檀始改名¶
　光逺非天成中即改名也¶
光逺入朝面奏維翰擅權高祖以光逺方有功于國乃¶
<pb:KR2a0029_WYG_195-1b>¶
　出維翰鎮相州光逺為西京留守　案通鑑攷異云¶
　晉高祖實録天福三年壬辰維翰崧罷樞宻使庚子¶
　光逺始入朝對于便殿十一月戊申光逺為西京留¶
　守天福四年閏七月壬申維翰出為相州節度使與¶
　此傳先後互異¶
其碑石無故自折　案歐陽史作碑石既立天大雷電¶
　擊折之¶
盧文進傳文進字國用　案遼史太祖紀神册元年晋¶
<pb:KR2a0029_WYG_195-2a>¶
　幽州節度使國用來降二年晉新州禆將盧文進殺¶
　節度使李文矩來降則國用與文進顯係二人然天¶
　顯元年又書盧龍軍節度使盧國用叛奔于唐即文¶
　進歸唐之事也疑文進入遼以後遂以字行修遼史¶
　者雜採諸書誤作两人耳¶
行軍司馬馮知兆　馮知兆南唐書作姚知兆歐陽史¶
　與是書同¶
李金全傳軍校武彦和　案歐陽史南唐書俱作武克¶
<pb:KR2a0029_WYG_195-2b>¶
　和通鑑從是書¶
親吏胡漢筠　胡漢筠歐陽史及南唐書俱作胡漢榮¶
　通鑑從是書¶
遣吏賈仁紹　案仁紹通鑑作仁沼考異云薛史作仁¶
　紹今從實録歐陽史南唐書與通鑑同¶
扎拉舊作則剌今改¶
　¶
　舊五代史巻九十七攷證¶
