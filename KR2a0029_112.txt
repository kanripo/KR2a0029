# -*- mode: mandoku-view -*-
#+TITLE: 舊五代史
#+DATE: 2015-09-23 09:42:02
#+PROPERTY: JUAN 112
<pb:KR2a0029_WYG_112-1a>¶
　舊五代史巻五十五攷證¶
唐列𫝊七康君立𫝊君立等乃夜謁武皇　案通鑑考¶
　異引趙鳳紀年録云邊校程懷信康君立等十餘帳¶
　日譁於太祖之門疑非事實新唐書作夜謁克用通¶
　鑑作潛詣蔚州說克用皆以是書為據¶
武皇賜酖而殂　案通鑑考異引唐遺録作君立為杖¶
　死與是書異¶
史建塘𫝊建瑭乃分麾下三百騎為五軍　案歐陽史¶
<pb:KR2a0029_WYG_112-1b>¶
　作建瑭分其麾下五百騎為五隊是書作三百騎史¶
　異文也¶
時年四十六　案歐陽史作四十二¶
史儼𫝊儼與騎將安福順等每以數千騎直犯營壘¶
　案史儼援兖鄆在乾寧二年冬是書梁太祖紀正月¶
　擒蕃將安福順然則安福順不當與史儼同行疑𫝊¶
　文有訛字¶
　舊五代史巻五十五攷證¶

