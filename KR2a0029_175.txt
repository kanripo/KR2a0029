# -*- mode: mandoku-view; -*-
#+TITLE: 舊五代史
#+DATE: 2015-08-24 22:21:27.416836
#+PROPERTY: ID KR2a0029
#+PROPERTY: BASEEDITION WYG    
#+PROPERTY: JUAN 卷八十七攷證
<pb:KR2a0029_WYG_175-1a>¶
　舊五代史巻八十七攷證¶
晉宗室列傳二廣王敬威傳敬威弟贇　案歐陽史髙¶
　祖有兄敬儒弟敬徳敬殷是書不為立傳疑有闕文¶
　又贇歐陽史作敬贇¶
韓王暉傳八年册贈太師　案暉歐陽史作敬暉贈太¶
　師歐陽史作贈太傅加贈太師¶
剡王重𦙍　案歐陽史晉家人傳重𦙍髙祖弟也通鑑¶
　齊王紀同重𦙍婦馮氏後為少帝后歐陽史載契丹¶
<pb:KR2a0029_WYG_175-1b>¶
　入京師暴少帝之惡于天下曰納叔母于宫中亂人¶
　倫之大典是重𦙍實為髙祖弟也五史㑹要作髙祖¶
　第三子重𦙍天福七年四月追封剡王考剡王歐陽¶
　史作鄭王封爵亦異又案是書唐紀清泰三年誅皇¶
　城副使石重裔敬瑭之子也攷會要載髙祖諸子無¶
　别名重裔者重裔疑即重𦙍史氏避宋太祖諱故作¶
　裔然通鑑髙祖紀作敬瑭之子重𦙍齊王紀又作髙¶
　祖少帝重𦙍早卒似兩紀實有兩人姑存之以偹攷¶
<pb:KR2a0029_WYG_175-2a>¶
虢王重英　案五代㑹要重英髙祖長子通鑑攷異引¶
　廢帝實録作姪男供奉官重𦙍又廣本英作殷¶
楚王重信傳髙祖第二子　案五代㑹要作第四子¶
壽王重乂傳髙祖第三子　案五代㑹要作第二子通¶
　鑑攷異作姪男¶
陳王重杲　案重杲小字馮六歐陽史云髙祖少子曰¶
　馮六舊説以重睿為幼子非也今考五代㑹要作髙¶
　祖第六子重杲第七子重睿與歐陽史異¶
<pb:KR2a0029_WYG_175-2b>¶
　¶
　¶
　¶
　¶
　¶
　¶
　¶
　舊五代史巻八十七攷證¶
