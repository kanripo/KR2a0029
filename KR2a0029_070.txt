# -*- mode: mandoku-view -*-
#+TITLE: 舊五代史
#+DATE: 2015-09-23 09:42:02
#+PROPERTY: JUAN 70
<pb:KR2a0029_WYG_070-1a>¶
　舊五代史巻三十四攷證¶
唐莊宗紀八令朱守殷以兵圍其第　案圍其第歐陽¶
　史作圍其館胡三省云歐陽史葢謂朱友謙無私第¶
　在洛陽也据雲谷雜記唐末藩鎮入朝館舍皆稱邸¶
　第似無庸更易其字通鑑仍從是書作第¶
三月丁未朔　丁未通鑑作丁已¶
庚戌李紹真自邢州赴鄴都城下　案通鑑作庚申李¶
　紹真引兵至鄴都營於城西北以太等徇于鄴城下¶
<pb:KR2a0029_WYG_070-1b>¶
　而殺之與是書異¶
甲寅進營于觀音門外下令諸軍詰旦攻城是夜城下¶
　軍亂　案通鑑作壬戌李嗣源至鄴都甲子夜軍亂¶
　攷異引莊宗寔録作壬戌至鄴都癸亥夜軍士張破¶
　敗作亂與是書異日通鑑從是書¶
帝遣嗣源子從審　從審歐陽史及通鑑俱作從璟是¶
　書本紀前後俱作從審未知何據¶
帝幸耀店以勞之　耀店通鑑作鷂店胡三省注云薛¶
<pb:KR2a0029_WYG_070-2a>¶
　史作耀店今仍其舊¶
甲戌次石橋　甲戌通鑑作甲申¶
四月丁丑朔　案歐陽史及通鑑五代春秋俱作四月¶
　丁亥朔攷遼史天顯元年即同光四年亦作四月丁¶
　亥朔是書莊宗紀作丁丑明宗紀作丁亥前後互異¶
　攷是年正月戊午朔三月丁未朔則四月朔日當為¶
　丁丑¶
五坊人善友　案通鑑作鷹坊人善友胡三省注云鷹¶
<pb:KR2a0029_WYG_070-2b>¶
　坊唐時五坊之一也善姓也¶
按巴堅舊作阿保機今改　阿都欲舊作阿咄欲今改¶
　¶
　¶
　¶
　¶
　¶
　舊五代史巻三十四考證¶

