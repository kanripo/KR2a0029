# -*- mode: mandoku-view -*-
#+TITLE: 舊五代史
#+DATE: 2015-09-23 09:42:02
#+PROPERTY: JUAN 32
<pb:KR2a0029_WYG_032-1a>¶
　舊五代史巻十五攷證¶
梁列傳五韓建傳又害太子詹事馬道殷將作監許巖¶
　士　案新唐書昭宗紀正月乙酉韓建殺扈蹕都將¶
　李筠二月殺太子詹事馬道殷將作監許巖士八月¶
　殺通王滋沂王湮韶王彭王嗣韓王嗣陳王嗣覃王¶
　嗣周王嗣延王戒丕嗣丹王允通鑑與新唐書同是¶
　書以殺李筠二月事以殺馬道殷許巖士為八月事¶
　蓋本于舊唐書昭宗紀¶
<pb:KR2a0029_WYG_032-1b>¶
李罕之傳伊鐸　案歐陽史作伊鐔¶
遣其子顥　案歐陽史作遣子頎¶
馮行襲傳尋授均州刺史　案新唐書本紀光啓元年¶
　四月武當賊馮行襲陷均州逐其刺史吕曄蓋行襲¶
　既殪孫喜遂自據其郡也是書作中和間事與唐書¶
　異歐陽史仍從是書¶
孫徳昭傳父惟晸有功于唐朝　案惟晸歐陽史作惟¶
　朂攷新唐書亦作惟晸今仍其舊¶
<pb:KR2a0029_WYG_032-2a>¶
乃與本軍孫承誨董從實二人　案孫承誨董從實新¶
　舊唐書並作周承誨董彦弼攷承誨姓周與孫未知¶
　孰是從實改名彦弼見本傳後文與是書同¶
趙克裕傳尋移理許田　案克裕移理許田是書未明¶
　言其故新唐書云紀朱全忠陷孟州逐河陽節度使¶
　趙克裕据通鑑則克裕移鎮因梁祖欲以張全義領¶
　河陽也新唐書所紀疑非事實¶
　¶
<pb:KR2a0029_WYG_032-2b>¶
　¶
　¶
　¶
　¶
　¶
　¶
　¶
　舊五代史巻十五攷證¶

