# -*- mode: mandoku-view -*-
#+TITLE: 舊五代史
#+DATE: 2015-09-23 09:42:02
#+PROPERTY: JUAN 211
<pb:KR2a0029_WYG_211-1a>¶
欽定四庫全書¶
　舊五代史卷一百六¶
　　宋門下侍郎參知政事監修國史薛居正等撰¶
　漢書第八¶
　　列傳三¶
王周魏州人少勇健從軍事唐莊宗明宗稍遷禆校以¶
戰功累歴郡守晉天福初范延光叛于魏州周從楊光¶
遠攻降之安重榮以鎭州叛從杜重威討平之以功授¶
<pb:KR2a0029_WYG_211-1b>¶
貝州節度使歲餘移鎭涇州先是前帥張彦澤在任苛¶
虐部民逃者五千餘户及下車革前弊二十餘事逃民¶
歸復賜詔褒美後歴鄧陜二鎭陽城之役周時爲定州¶
節度使大軍徃來供饋無闕未幾遷鎭州節度使周禀¶
性寛惠人庶便之開運末杜重威降于&KR0443;丹引&KR0443;丹主¶
臨城諭之周泣曰受國重恩不能死戰而以兵降何面¶
目南行見人主與士大夫乎乃痛飲欲引決家人止之¶
事不獲已乃見&KR0443;丹主授鄧州節度使檢校太師高祖¶
<pb:KR2a0029_WYG_211-2a>¶
定天下移鎭徐州加同平章事乾祐元年二月以疾卒¶
于鎭輟視朝二日贈中書令周性寛恕不忤物情初刺¶
信都州城西橋敗覆民租車周曰橋梁不飭刺史之過¶
也乃還其所沈粟岀私財以修之民庶悅焉¶
劉審交字求益幽州文安人也祖海父師遂審交少讀¶
書尤精吏道起家署北平主簿轉興唐令本府召補牙¶
職劉守光之僭號僞署兵部尚書燕亡歸于太原莊宗¶
知之用爲諸府從事同光初趙德鈞鎭幽州朝廷以内¶
<pb:KR2a0029_WYG_211-2b>¶
官馬紹宏爲北面轉運使辟審交爲判官王都據定州¶
叛朝廷命王晏球進討以審交爲轉運供軍使王都平¶
以勞授遼州刺史明年復爲北面供軍轉運使改磁州¶
刺史以母年高去官就養及丁内艱毁瘠過禮服闋不¶
岀累年晉高祖踐阼范延光以魏州叛命楊光遠以總¶
兵討之復召審交爲供饋使鄴中平命審交爲三司使¶
右衞大將軍六年夏岀爲陳州防禦使歲餘之移襄州¶
防禦使審交治襄漢撫綏有術民庶懷之青州楊光遠¶
<pb:KR2a0029_WYG_211-3a>¶
平降平盧軍爲防禦州復用審交爲防禦使累官至檢¶
校太傅時用軍之後審交矜恤撫理凋弊復蘇契丹破¶
晉審交以代歸蕭翰在都復用爲三司使翰歸蕃李從¶
益在汴州召高行周武行德將委以軍事皆不受命尋¶
聞高祖起義于太原史𢎞肇在澤潞都人大懼時有燕¶
軍千人守捉諸門李從益母王淑妃詢于文武臣寮曰¶
予子母在洛孤危自處一旦爲蕭翰所逼致令及此但¶
遣人迎請太原勿以予子母爲事或曰收拾諸處守營¶
<pb:KR2a0029_WYG_211-3b>¶
兵士與燕軍足以把城以俟河北救應可也妃曰非謀¶
也我子母亡國之餘安敢與人爭天下衆議籍籍猶以¶
把城爲詞審交曰余燕人也今城有燕軍固合爲燕謀¶
然事機有所不可此城經敵軍破除之後民力空匱餘¶
衆幸存若更謀之不臧閉門拒守一月之内無復遺類¶
諸軍無言宜從太妃處分繇是從益遣使徃太原貢奉¶
高祖至汴罷使歸班隱帝嗣位用爲汝州防禦使汝爲¶
近輔號爲難治審交盡去煩弊無擾于民百姓歌之乾¶
<pb:KR2a0029_WYG_211-4a>¶
祐二年冬卒年七十四郡人聚哭柩前所列狀乞畱葬¶
本州界立碑起祠以時致祭本州以聞詔曰朝廷之制¶
皆有舊章牧守之官比無贈典其或政能殊異惠及蒸¶
黎生有令名没畱遺愛褒賢奬善豈限&KR0212;章可特贈太¶
尉吏民所請宜依故相國太師秦國公馮道聞之曰予¶
嘗爲劉汝州僚佐知其爲人亷平慈善無害之良吏也¶
刺遼磁治陳襄青皆稱平允不顯殊尤其理汝也又安¶
有異哉民之租賦不能減也徭役不能息也寒者不能¶
<pb:KR2a0029_WYG_211-4b>¶
衣也餒者不能食也百姓之汲汲然而使君何有于我¶
哉然身死之日致黎民懷感如此者誠以不行鞭朴不¶
行刻剥不因公而徇私不害物以利已確然行良吏之¶
事薄罰宥過謹身節用安俸禄守禮分而巳凡從事于¶
斯者孰不能乎但前之守王者不能如是是以汝民咨¶
嗟愛慕今天下戎馬之後四方兇盜之餘杼柚空而賦¶
歛繁人民稀而倉廩匱謂之康泰未易輕言侯伯牧宰¶
若能哀矜之不至聚歛不殺無辜之民民爲邦本政爲¶
<pb:KR2a0029_WYG_211-5a>¶
民本和平寛易即劉君之政安足稱耶復何患不至于¶
令名哉道仍爲著哀詞六章鐫于墓碑之隂焉¶
武漢球澤州人也少拳勇潞師李嗣昭倚爲親信事唐¶
莊宗明宗繼爲禁軍禆校清㤗中㑹晉高祖引契丹爲¶
援與朝廷隔絶遂歸晉祖天福初授趙州刺史入爲奉¶
國軍都指揮使岀刺曹州開運初遷耀州團練使高祖¶
至東京授洺州刺史漢球以目疾年高辭郡帝曰廣平¶
小郡卿卧理有餘無以疾辭至郡未期復以目疾請代¶
<pb:KR2a0029_WYG_211-5b>¶
而免乾祐二年秋卒于京師漢球雖岀自行伍然長于¶
撫理常以掊斂爲戒民懷其惠身死之日家無餘財有¶
管逈者漢球守郡日辟爲判官及漢球卒于汴逈在洺¶
州未之知一日忽謂所親曰太保遣人召我遂沐浴新¶
衣冠無疾瞑目而終家人不知其故後數日方聞漢球¶
卒¶
張瓘同州車渡村人故太原監軍使承業之猶子也承¶
業唐書有傳唐天祐中承業佐唐武皇莊宗有功甚見¶
<pb:KR2a0029_WYG_211-6a>¶
委遇瓘聞之與昆仲五人自故里奔于太原莊宗皆任¶
用之瓘天祐十三年補麟州刺史承業治家嚴毅小過¶
無所容恕一姪爲磁州副使以其殺河西賣羊客承業¶
立捕斬之常誡瓘等曰汝車渡村百姓劉開道下賊慣¶
作非爲今須改行若故熊不除死無日矣故瓘所至不¶
敢誅求晉天福中爲密州刺史秩滿入居環衞乾祐三¶
年夏卒于官輟視朝一日¶
李殷薊州人也自後唐莊宗明宗晉高祖朝以偏校遞¶
<pb:KR2a0029_WYG_211-6b>¶
遷歴官至檢校司徒累爲郡守性沈厚所莅無苛暴之¶
名晉少帝禦&KR0443;丹于澶淵殷典禁旅駕還授鄜州畱後¶
俄加檢校太保開運中授定州節度使將行啓少帝曰¶
臣之此行破敵必矣衆皆壯其言及至郡威畧無聞敵¶
再至首納降款後隨&KR0443;丹至常山常山將耶律嘉哩遣¶
殷與&KR0443;丹首領楊安同拒我師于洺水俄而安退殷以¶
槖裝駞馬遺安安旣北走殷匿于丘獲免馳以歸我高¶
祖嘉其首赴朝闕及魏州平以甘陵乏帥乃命殷爲貝¶
<pb:KR2a0029_WYG_211-7a>¶
州節度使加檢校太𫝊乾祐初卒于鎮詔贈太師傅¶
劉在明幽州人少有膽氣本州節度使劉守光用爲親¶
信岀爲平塞軍使守光敗歸于太原唐莊宗收爲列校¶
明宗時爲捧聖左廂都指揮使領和州刺史從幸汴州¶
至滎陽聞朱守殷叛用爲前鋒至汴城率先登城賊平¶
授汴州馬歩軍都指揮使應順初爲貝州刺史明年移¶
趙州兼北面行營馬軍都指揮使以軍戍易州清㤗末¶
幽州節度使趙德鈞引軍赴團栢谷路由易州取在明¶
<pb:KR2a0029_WYG_211-7b>¶
軍從及德鈞兵敗在明奔歸懷州唐末帝令與萇從簡¶
同守河陽晉祖至乃迎之京都事定出爲單州刺史天¶
福中李金全以安州叛在明從李守貞攻之大破淮賊¶
以功授安州防禦使明年移絳州楊光逺據青州叛召¶
爲行營馬歩軍都指揮使領齊州防禦使青州平遷相¶
州畱後歴邢州晉州畱後(通鑑&KR0443;丹入汴建雄畱後劉/在明朝于&KR0443;丹以節度副使)¶
(駱知朗/知州事)高祖踐阼授幽州道行營都部署時&KR0443;丹守中¶
山在明岀師經畧&KR0443;丹乃棄城而去遂授鎭州畱後乾¶
<pb:KR2a0029_WYG_211-8a>¶
祐元年五月正授鎭州節度使六月以疾卒于鎭贈侍¶
中¶
馬萬澶州人也少從軍善水游唐莊宗與梁軍對壘于¶
河上莊宗于德勝渡夾河立南北寨會梁軍急攻南寨¶
于中流聯戰艦以絶援路晝夜攻城者三日塞將氏延¶
賞告急于莊宗莊宗隔河望敵無如之何乃召人能水¶
游破賊者時萬兄弟皆應募遂潛行入南塞徃來者三¶
又助燒船艦汴軍遂退由此升爲水軍小校漸典禁軍¶
<pb:KR2a0029_WYG_211-8b>¶
遥領刺史累遷奉國左廂都指揮使泗州防禦使晉天¶
福二年夏范延光叛于鄴牙將孫鋭率兵至黎陽朝廷¶
遣侍衞馬軍都指揮使白奉進領兵渡滑州萬亦預其¶
行時滑州節度使符彥饒潛通鄴下殺白奉進于牙署¶
萬領本軍兵士將助亂會奉國右廂都指揮使盧順密¶
亦以兵至論以逆順萬不得已與順密急趨公府執彥¶
饒生送闕下朝廷卽以萬爲滑州節度使而盧順密酬¶
之甚淺居無何晉高祖稍知其事卽以順密爲涇州兵¶
<pb:KR2a0029_WYG_211-9a>¶
馬畱後漸簿于萬萬鎭鄧州未幾罷鎭授上將軍以目¶
疾致仕乾祐三年四月卒輟視朝一日¶
李彥從字士元汾州孝義人父德麟州司馬彥從少習¶
武藝出行伍間高祖典禁軍以鄉里之舊任爲親信國¶
初用爲左飛龍使檢校司空鎭州逐敵之際請兵于朝¶
廷高祖令彥從率軍赴之乾祐初領恩州刺史趙暉討¶
王景崇于岐下彥從爲兵馬都監破川軍有功賊平授¶
濮州刺史治有政績百姓悅之乾祐三年冬卒于郡聲¶
<pb:KR2a0029_WYG_211-9b>¶
郭謹字守節太原晉陽人謹少從軍能騎射歴河中教¶
練使晉天福中遷奉國右廂都指揮使領禺州刺史三¶
年轉奉國左廂都指揮泗州防禦使歲餘授侍衞歩軍¶
都指揮使兼寜江節度使六年從幸鄴都七年晉祖崩¶
少帝卽位授彰德軍節度使領軍如故開運初出授鄜¶
州二年入爲左神武統軍三年復鎭麟州高祖踐阼以¶
鄉國舊臣加檢校太尉移鎭滑臺乾祐初復授彰德軍¶
節度使二年就加檢校太師三日入朝加食邑是歲冬¶
<pb:KR2a0029_WYG_211-10a>¶
十月卒于位年六十輟視朝二日贈侍中¶
皇甫立代北人也唐明宗之刺代州署爲牙校從歴藩¶
鎭性純謹明宗深委信之王建立安重誨䇿名委質皆¶
在立後明宗踐阼以立爲忻州刺史長興末轉洺州團¶
練使廣順初遷鄜州節度使檢校太保清㤗三年春移¶
鎭潞州未幾改華州晉天福中授左神武統軍少帝卽¶
位歴左金吾衞上將軍累官至檢校太尉高祖定天下¶
授特進太子太師致仕乾祐二年秋卒¶
<pb:KR2a0029_WYG_211-10b>¶
白再榮本蕃部人也少從軍累遷䕶聖左廂指揮使晉¶
末&KR0443;丹入汴明年契丹主北去再榮從部帳至眞定其¶
年閏七月晦李筠何福晉相救殺&KR0443;丹帥滿逹勒據甲¶
仗庫敵勢未退筠等使人召再榮再榮端坐本營遲疑¶
乆之爲軍吏所廹乃行翊日逐出滿逹勒諸軍以再榮¶
名次在諸校之右乃請權知畱後事(東都事畧李筠傳/筠請馮道領節度)¶
(道日予主奏事而巳畱後事當議/功臣爲之以諸將之甲者爲畱後)再榮貪昧無決舉止¶
多疑出入騎從露刃注矢諸校不相統攝互有猜貳奉¶
<pb:KR2a0029_WYG_211-11a>¶
國廂主王饒懼爲再榮所并乃據東門樓以兵自衞僞¶
稱足疾不敢見再榮司天監趙延乂俱與之善乃來徃¶
解釋遂無相忌之意再榮以李崧和凝擕家在彼令軍¶
士數百人環廹崧凝以求賞給崧各出家財與之衍再¶
榮欲害崧以利其財前磁州刺史李穀謂再榮曰公與¶
諸將爲&KR0443;丹所擄淩辱萬端旦夕憂死今日衆力遂出¶
蕃戎鎭民死者不下三千人豈獨公等之功纔得生路¶
便擬殺一宰相他日到闕儻有所問何以爲辭再榮黙¶
<pb:KR2a0029_WYG_211-11b>¶
然再榮又欲括率在城居民家財以給軍士李榖又譬¶
解之乃止其漢人曾事滿逹勒者盡拘之以取其財高¶
祖以再榮爲鎭州畱後爲政貪虐難狀鎭人呼爲白滿¶
逹勒未幾移授滑州節度使箕歛誅求民不聊生乃徴¶
還京師周太祖入京城軍士攻再榮之第廹脅再榮盡¶
取財貨旣軍士前啓曰某等軍健常趨事麾下一旦無¶
禮至此今後何顔謁見卽奮刃擊之挈其首而去後家¶
人以帛贖葬之¶
<pb:KR2a0029_WYG_211-12a>¶
張鵬鎭州皷城人幼爲僧知書有口辯喜大言後歸俗¶
唐末帝爲潞王時鵬徃依焉及卽位用爲供奉官累監¶
軍旅晉開運中&KR0443;丹迫澶州鵬爲前鋒監押奮身擊敵¶
被創而還其後累于邊城戍守士伍服其勇乾祐初授¶
鎭州副使過鄴城高行周接之甚歡鵬因言及晉朝傾¶
亡之事少帝任用失人藩輔之臣唯務積財富家不以¶
國家爲意以至宗社泯滅非獨帝王之咎也行周性寛¶
和不以鵬言爲過鵬旣退行周左右謂行周曰張副使¶
<pb:KR2a0029_WYG_211-12b>¶
之言蓋譏令公也行周因發怒遂奏鵬怨國訛言故朝¶
廷降詔就誅于常山時乾祐元年七月也¶
史臣曰晉漢之際有以懋軍功勤王事取旌旄符竹者¶
多矣其間有及民之惠者無幾焉如王周之閫政審交¶
之民譽蓋其優者也漢球張瓘抑又次焉是宜紀之篇¶
以示來者其餘皆不足觀也已張鵬以一言之失遽滅¶
其身亦足誡後代多言横議之徒歟¶
　舊五代史巻一百六¶

