# -*- mode: mandoku-view -*-
#+TITLE: 舊五代史
#+DATE: 2015-09-23 09:42:02
#+PROPERTY: JUAN 98
<pb:KR2a0029_WYG_098-1a>¶
　舊五代史卷四十八攷證¶
唐末帝紀下五月辛夘以河東節度使兼大同彰國振¶
　武威塞等軍蕃漢馬步總管檢校太師兼中書令駙¶
　馬都尉石敬瑭為鄆州節度使進封趙國公　案歐¶
　陽史廢帝紀以五月以前即書石敬瑭反與晉本紀¶
　自相矛盾據是書五月辛夘始移敬瑭于鄆州戊戌¶
　始聞拒命也五代春秋通鑑俱與是書同¶
戊戌昭義奏河東節度使石敬瑭叛　案通鑑作昭義¶
<pb:KR2a0029_WYG_098-1b>¶
　節度使皇甫立奏石敬瑭叛¶
乙夘以晉州節度使張敬達為太原四面兵馬都部署¶
　尋改為招討使　案通鑑乙巳以張敬達兼太原四¶
　面排陣使丙午以為太原四面都部署丁未又知太¶
　原行府事不言其為招討使歐陽史又作都招討使¶
　與是書微異¶
捧聖第五指揮使康福進　康福進疑當作康福據冊¶
　府元龜引薛史亦作康福今姑仍其舊¶
<pb:KR2a0029_WYG_098-2a>¶
誅右衞上将軍石重英皇城副使石重裔皆敬瑭之子¶
　也　案重英通鑑作重殷又通鑑考異引廢帝實録¶
　作侄男尚食使重乂供奉官重英並與是書不同¶
九月甲辰張敬達奏此月十五日與契丹戰于太原城¶
　下　案張敬達及契丹戰于太原是書晉紀作辛丑¶
　盖辛丑日戰越四日甲辰乃奏到也通鑑亦作辛丑¶
　遼史作庚午與是書異歐陽史作甲辰戰于太原殊¶
　誤¶
<pb:KR2a0029_WYG_098-2b>¶
詔范延光率兵由青山路趋榆次　范延光遼史避太¶
　宗諱作范延廣¶
甲子太原行營副招討使楊光逺殺招討使張敬達於¶
　晉安寨以兵降契丹　案楊光逺降契丹歐陽史通¶
　鑑俱作閏十一月甲子五代春秋作十一月誤¶
戎王並以漢軍與石敬瑭其馬及甲仗即齎驅出塞¶
　案遼史云所降軍士及馬五千匹以賜晉帝與是書¶
　異通鑑從是書¶
<pb:KR2a0029_WYG_098-3a>¶
丁夘戎王立石敬瑭為大晉皇帝　案契丹立晉是書¶
　晉髙祖紀作十一月丁酉此紀作閏月丁夘前後互¶
　異據通鑑考異引廢帝實録亦作丁夘盖契丹立晋¶
　在十一月丁酉唐人至閏十一月丁夘始奏聞也實録¶
　誤以奏聞之日為立晉之日是書唐紀亦仍其誤¶
達喇罕舊作達刺干今改　摩哩舊作梅里今改　大¶
　詳衮舊作大相温今改¶
　¶
<pb:KR2a0029_WYG_098-3b>¶
　¶
　¶
　¶
　¶
　¶
　¶
　¶
　舊五代史巻四十八攷證¶

