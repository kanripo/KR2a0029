# -*- mode: mandoku-view -*-
#+TITLE: 舊五代史
#+DATE: 2015-09-23 09:42:02
#+PROPERTY: JUAN 4
<pb:KR2a0029_WYG_004-1a>¶
　舊五代史巻一攷證¶
梁太祖紀一九月帝遂與左右定計斬偽監軍使嚴實¶
　降於重榮　案舊唐書僖宗紀朱温之降繫八月與¶
　是書異新唐書及通鑑俱繫九月與是書同疑舊唐¶
　書誤　又嚴實原本訛作嚴貴今據歐陽史及通鑑¶
　改正¶
乃詔授帝左金吾衛大將軍充河中行營副招討使¶
　案歐陽史云王鐸承制拜温金吾衛大將軍河中行¶
<pb:KR2a0029_WYG_004-1b>¶
　營招討副使與是書謂僖宗招授者異攷舊唐書及¶
　通鑑則王鐸承制所拜乃華同節度在僖宗詔授以¶
　前歐陽史以詔授為王鐸承制當是删并之誤¶
仍賜名全忠　案是書及舊唐書通鑑皆作僖宗賜名¶
　惟鑑戒録云朱太祖統四鎮除中令日名温與崔相¶
　國連搆大事崔每奏太祖忠赤遷之闗東國無患矣¶
　昭宗遽敇太祖改名全忠議者謂全字人王也又在¶
　忠心甚不可也上方悔焉其説與諸史異葢𫝊聞之¶
<pb:KR2a0029_WYG_004-2a>¶
　不同爾¶
三年三月僖宗制授帝宣武軍節度使　三月舊唐書¶
　作五月¶
帝與許州田從異諸軍同收瓦子寨　案瓦子寨原本¶
　訛作瓦子寨攷通鑑注云黄巢撤民居以為寨屋謂¶
　之瓦子寨則于字形近刋訛耳今改正¶
三月庚辰僖宗降制就封帝為沛郡王　案全忠之王¶
　舊唐書繫光唘元年三月據是書則元年惟増食邑¶
<pb:KR2a0029_WYG_004-2b>¶
　至二年三月乃進封也歐陽史從是書¶
十一月滑州節度使安師儒以怠于軍政為部下所殺¶
　　案舊唐書云十月壬子朔滑州軍亂逐其帥安師¶
　儒師儒奔汴朱全忠殺之歐陽史同新唐書云十月¶
　朱全忠陷滑州執義成軍節度使安師儒通鑑同據¶
　是書則師儒自為部下所殺與諸書互異又十一月¶
　新舊唐書俱作十月¶
庚午賊將盧瑭領萬餘人于圃田北萬勝戍　案通鑑¶
<pb:KR2a0029_WYG_004-3a>¶
　攷異云長厯四月甲辰朔無庚午薛史誤今改舊唐¶
　書光啟三年四月正作甲辰朔以日數計之庚午乃¶
　四月二十七日也據此乃通鑑攷異之誤耳¶
乃就加帝檢校太尉兼領淮南節度使　案全忠兼領¶
　淮南舊唐書作光啓三年十一月歐陽史作十二月¶
　通鑑作閏十一月據是書則在九月以前與諸書異¶
　又是書下文作閏十二月通鑑作閏十一月未詳孰¶
　是¶
<pb:KR2a0029_WYG_004-3b>¶
九月亳州禆將謝殷逐刺史宋兖　九月新唐書及通¶
　鑑俱作六月¶
鄆州朱瑄　瑄歐陽史作宣¶
是時李璠郭言行至淮上為徐戎所扼不克進而還¶
　案歐陽史云璠之揚州行密不納據通鑑云李璠至¶
　泗州時溥以兵襲之郭言力戰得免而還是李璠未¶
　嘗至揚州也當以是書為得其實¶
二月丙戌僖宗制以帝為蔡州四靣行營都統　案全¶
<pb:KR2a0029_WYG_004-4a>¶
　忠為四靣行營都統新唐書及通鑑作正月癸亥舊¶
　唐書作五月與是書異¶
㑹蔡人趙徳諲舉漢南之地以歸於朝廷　案徳諲之¶
　降新舊唐書及通鑑俱繫五月與是書同歐陽史叙¶
　其事于正月疑有舛誤¶
二月蔡將申叢遣使來告縳宗權於帳下　案宗權之¶
　執舊唐書作文徳元年十二月新唐書作十一月歐¶
　陽史作正月與是書作龍紀元年二月者互異未詳¶
<pb:KR2a0029_WYG_004-4b>¶
　孰是¶
三月又加帝檢校太尉兼中書令進封東平王　案全¶
　忠進封舊唐書繫四月與是書異¶
十月壬午筠遂降宿州平　案宿州之下舊唐書繫十¶
　一月新唐書歐陽史通鑑俱與是書同¶
十一月丁未曹州禆將郭紹賓殺刺史郭饒舉郡來降¶
　　案新唐書十一月已未曹州禆將郭銖殺其刺史郭¶
　詞叛附全忠通鑑同與是書異¶
<pb:KR2a0029_WYG_004-5a>¶
遂領兵於村落間　案領字攷文義應是頓字之譌今¶
　改¶
次于魚山　魚山歐陽史作漁山攷通鑑亦作魚山今¶
　仍其舊¶
盡奪其餉於高呉　高呉通鑑作高梧攷是書前後俱¶
　作高吳今仍其舊¶
是時太原遣將史儼兒李承嗣以萬騎馳入于鄆　案¶
　史儼兒通鑑作史儼攷舊唐書初兖鄆求援于太原¶
<pb:KR2a0029_WYG_004-5b>¶
　克用令蕃將史完府何懷寳等以千騎赴之不言赴¶
　鄆為何時據此書下文云八月獲蕃将史完府十月¶
　擒何懷寳然則四月馳入鄆者當是史完府何懷寳¶
　非史儼兒李承嗣也參攷是書唐武皇紀及李承嗣¶
　傳承嗣等入鄆定在二年之冬此紀似有舛誤通鑑¶
　并采梁唐帝紀亦未詳攷¶
朱瑄脱身遁去　案朱瑄之敗通鑑繫九月辛未與是¶
　書繫八月異歐陽史從是書¶
<pb:KR2a0029_WYG_004-6a>¶
十月帝駐單于鄆齊州刺史朱瓊遣使請降　十月新¶
　唐書昭宗紀作十一月¶
及蕃将何懐寶等萬餘人以襲曹州　何懐寳通鑑作¶
　薛懐寳攷舊唐書亦作何懐寳今仍之¶
十二月葛從周領兵復伐兖　案通鑑云全忠去兖留¶
　葛從周将兵守之與是書異又是書葛從周𫝊乃十¶
　月事¶
辛卯營于濟水之次　案胡三省云漢以後無濟水此¶
<pb:KR2a0029_WYG_004-6b>¶
　濟水葢即鄆城清河水也¶
是時珙弟珂實為蒲帥　珂原本訛琦今據新唐書王¶
　重榮𫝊改正¶
九月帝以兖鄆既平將士雄勇遂大舉南征　案舊唐¶
　書昭宗紀師古渡淮在十月而清口之敗在十一月¶
　是書繫于九月葢因南征之議實始于九月遂牽連¶
　書之亦未暇細詳月日耳歐陽史改作九月攻淮南¶
　則清口之役乃因雨雪而敗有九國志可攷斷非九¶
<pb:KR2a0029_WYG_004-7a>¶
　月事也¶
　¶
　¶
　¶
　¶
　¶
　¶
　¶
<pb:KR2a0029_WYG_004-7b>¶
　¶
　¶
　¶
　¶
　¶
　¶
　¶
　舊五伐史巻一攷證¶

