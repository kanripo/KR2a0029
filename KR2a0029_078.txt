# -*- mode: mandoku-view -*-
#+TITLE: 舊五代史
#+DATE: 2015-09-23 09:42:02
#+PROPERTY: JUAN 78
<pb:KR2a0029_WYG_078-1a>¶
　舊五代史巻三十八攷證¶
唐明宗紀四遣供奉官賈俊使淮南　賈俊九國志作¶
　賈進攷冊府元龜所引薛史亦作俊今仍其舊¶
房知温奏前月二十一日盧臺戍軍亂害副招討寧國¶
　軍節度使烏震尋與安審通斬殺亂兵訖　案五代¶
　春秋盧臺戍軍亂房知温討平之據是書房知温𫝊¶
　及通鑑知温初誘戍軍為亂繼恐事不濟乃與安審¶
　通謀討亂兵也五代春秋所書殊非事實¶
<pb:KR2a0029_WYG_078-1b>¶
五品官各薦簿尉兩人　案五代㑹要作五品六品官¶
　各許薦簿尉兩人¶
所舉姓名或有不公　案原本脱公字今據五代㑹要¶
　増入¶
夔州刺史西方鄴奏殺敗荆南賊軍收峽内三州　案¶
　通鑑六月西方鄴敗荆南水軍於峽中復取夔忠萬¶
　三州是書繫七月甲子盖以奏聞之日為據歐陽史¶
　與是書同¶
<pb:KR2a0029_WYG_078-2a>¶
詔陵州合州長流百姓豆盧革韋説等宜令逐處刺史¶
　監賜自盡　案五代春秋作元年七月殺豆盧革韋¶
　説攷歐陽史元年七月貶豆盧革為辰州刺史韋説¶
　溆州刺史甲申流革于陵州説于合州二年七月殺¶
　豆盧革韋説與是書同五代春秋統繫于元年誤也¶
今月十二日供奉官王仁鎬至稱制殺太子少保致仕¶
　任圜　案安重誨害任圜五代春秋及通鑑俱不書¶
　日歐陽史作乙未殺太子少保致仕任圜據是書作¶
<pb:KR2a0029_WYG_078-2b>¶
　十二日是年十月為已夘朔十二日乃庚寅也與歐¶
　陽史異日¶
美稜瑪古舊作梅老沒骨今改　摩琳舊作梅老今改¶
　¶
　¶
　¶
　¶
　舊五代史巻三十八攷證¶

